<!DOCTYPE HTML>
<html xmlns:math="http://www.w3.org/2005/xpath-functions/math" xmlns:xs="http://www.w3.org/2001/XMLSchema">
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <title>Diario di viaggio di Vincenzo Giustiniani</title>
      <link rel="stylesheet" type="text/css" href="../style.css">
   </head>
   <body>
      <h1>Diario di viaggio di Vincenzo Giustiniani</h1>
      <h2>Le Château de Gaillon</h2>
      <p>Il <span class="object" data-ref="#ChateauGaillon">palazzo di Gaglione</span> fu fatto dal
         gran cardinal di Roano Giorgio Ambuesa in questo sito d'aria perfetta e commodo per
         la riviera, in mezzo tra Roano suo vescovato e <a href="../index/indexlieu/Paris.html" class="place" data-ref="#Paris">Parigi</a>, dov'egli era padrone e maneggiava tutta l'entrata di quel re
         (per quanto mi fu detto). Ebbe questi un altro fratello cardinale, che fabricò
         <span class="person" data-ref="#SainteCecile">Santa Cecilia</span> di <a href="../index/indexlieu/Rome.html" class="place" data-ref="#Rome">Roma</a>. All'entrata di questo palazzo si passa per un ponte levatore di
         legno, poi s'entra in un bel cortile, ove in mezzo vi è una bella fontana con un vaso
         doppio tondo, grande, mandatoli da' Genovesi d'<a href="../index/indexlieu/Italie.html" class="place" data-ref="#Italie">Italia</a>, quali avendo in quel tempo disgustato il re, avevano bisogno
         del mezzo suo. Intomo per tutto in alto nicchi belli, ovati, pieni di teste di statue
         belle come quelle di Nonsicci, e le finestre tutte con piramidi ed altri lavori di
         pietra intagliati con disegno; portichi attorno con camere. Abasso, nell'appartamento
         a man dritta nell'entrare, mangiomo il cardinale. il vescovo e il <span class="person" data-ref="#VincenzoGiustiniani">signor Vincenzo</span>, ed
         altri al numero di otto. Al primo piano di sopra era l'appartamento del <span class="person" data-ref="#VincenzoGiustiniani">signor
            Vincenzo</span>, con parati di velluto paonazzo, ricamato con gigli d'oro, com'anco il
         cortinaggio e portiera, ed a mano manca quello del cardinale con molte stanze tutte
         addobbate, ed a man destra, al pari delle finestre delle stanze, un bel corridore
         longo quanto tirano le stanze tutte, con li parapetti di pietra, donde si scopre
         bella e lontana vista, e particolarmente quella del gran giardino d'abasso del
         palazzo e d' un padiglione diesso fatto di disegno portato d'<a href="../index/indexlieu/Italie.html" class="place" data-ref="#Italie">Italia</a>, ed un parco che gira sei miglia, pieno di daini, cervi; una
         bellissima cappella piena di figure di rilievo e mezzo rilievo: in specie un
         <span class="object" data-ref="#ColombeSaintGeorges">quadro grande all'altare, di marmo
            intagliato, un San Giorgio a cavallo che uccide un dragone</span>, se bene
         il drago fu tenuto dal marchese troppo grande e sproporzionato; e si disse che il
         detto quadro fosse stato fatto in <a href="../index/indexlieu/Italie.html" class="place" data-ref="#Italie">Italia</a>, e di
         là venuto in quel tempo. Il cardinal di Gioiosa ci fa molti ed utili miglioramenti,
         in specie un gioco di palla alla francese, una galeria per tenerci lo studio che è
         d'ottomila pezzi di libri, di valore di scudi trentamila. Siid un camerino del
         cardinale, che egli chiama tesoro, e perciò tien sempre la chiave appresso di sé,
         ove
         sono una croce, un secchio ed altri vasetti, e tra l'altre una navicella grande di
         cristallo di montagna, di prezzo di scudi seimila, quale è un poco fosca in luogo
         da
         basso, per essere cascata pochi giorni sono. Uno studiolo di radiche di rose, che
         aprendo quelli secreti butta odore mirabile. Vi erano altre gallerie più piccole con
         quadri portati di <a href="../index/indexlieu/Rome.html" class="place" data-ref="#Rome">Roma</a> di diversi principi, papi,
         e cardinali, e tra l'altri vi era il cardinal Giustiniano. Una bellissima guardarobba
         di paramenti ed altro, e tra l'altre cose un letto che vale ventimila scudi, con
         perle assai. </p>
      <footer>
         <hr>
         <p>Edition numérique par Arterm, 2025.</p>
      </footer>
   </body>
</html>