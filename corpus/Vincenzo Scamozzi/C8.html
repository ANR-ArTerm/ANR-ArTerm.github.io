<!DOCTYPE HTML>
<html xmlns:math="http://www.w3.org/2005/xpath-functions/math" xmlns:xs="http://www.w3.org/2001/XMLSchema">
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <title>Taccuino di viaggio da Parigi a Venezia (14 marzo -- 11 maggio
               1600)</title>
      <link rel="stylesheet" type="text/css" href="../../style.css">
   </head>
   <body>
      <div id="header"></div>
      <h1>Taccuino di viaggio da Parigi a Venezia (14 marzo -- 11 maggio
         1600)</h1>
      <p><a href="sommaire.html">Revenir au sommaire</a></p>
      <h2>Nancy</h2>
      <p>[22] XXIII^a^. Giornata il Mercordì a 5 Aprile [...] [23] entrassimo a
         <a href="/index/indexlieu/Nancy.html" class="place" data-ref="#Nancy">Nancy</a> città di honesta e convenevole grandezza; ma in vero
         con fosse, ampie e profonde, e circondata di muraglie, e belluardi fatti all'uso
         moderno con diffese, e offese molto ordinate; così passando per la strada principale,
         oltre alla quale a man sinistra trovassimo il <span class="object" data-ref="">palazzo di sua
            Altezza</span>, e così entrati co' le carrozze in un largo e spacioso cortile, e smontati,
         salimo le scale, e pervenuti in una lunga, e larga galleria
         dove era l'Altezza del Sig.or Duca, et l'Eccellenza del Principe suo maggior
         figliuolo fu racolto l'Ill.mo Sig.or Amb.or con Mosiu de <span class="person">Vademon</span>
         minor figliuolo, e tutti questi signori. Così scostati da parte i primi, tutti noi
         altri stando fermi per buon spacio, alla fine fu assegnato un partamento di stanze
         fornite de honorevolissime tapezarie et altre supeletili piu vicine alla galleria;
         ma
         tutti i primi gentilhuomini co' il Sig.or secretario <span class="person">Patavini</span>
         furono aloggiati commodissimamente dal Sig.or Cavalier <span class="person">Verdelli</span>
         cremasco, e gentile Cavalier, e così io ebbi stanza co' medesimo ivi vicino per
         maggior commodità di mangiar seco.</p>
      <p>Descritione particolare delle cose occorse in <a href="/index/indexlieu/Nancy.html" class="place" data-ref="#Nancy">Nancy</a>.</p>
      <p>[24] Questa città è posta in luogo alquanto ellevato dalla campagna, e pendente verso
         la riviera, e perciò non vi si può far passare l'acque del fiume; ma si servono de
         acque di fontane, essendone una nella strada, et altre in luoghi accomodati, come
         anco nelle case de' particolari, oltre quelle de' pozzi.</p>
      <p>La <span class="object" data-ref="">fortezza</span> può girare più di un miglio e meza, ma la parte
         fatta di mura è quella verso la riviera e da capi. La forma sua è varia, e però li
         bellouardi perfetti, e vecchioni come a <span class="place">Giavarino</span> presso al
         castello, et altrove piate forme. Le mura sono de mattoni nella parte di fuori, et
         alcune pietre vive, messe per ordine interzate come a quadri puliti un lungo e un
         corto; di dentro sono speroni a dente, cioè larghi verso il terreno, e stretti dove
         si congiungono alla mura. Da l'uno all'altro sono archi e volti e sopra muratura di
         buona altezza; i terrapieni sono fatti co' terreno e frasche di legno forte, ogni
         piede e mezo, e sono conservati già cinque anni che ella fu principiata. Sopra le
         mure è un orlo in volta tondo, ogni tanti piedi e riempito di terreno, et il
         parapetto de' quattro piedi commodo per uso dell'arcobuso. I bellouardi alcuni hanno
         due piazze, altri una sola; e le fosse hanno l'acqua viva. Resta ancora le fosse,
         e
         mure vecchie con torrette tonde; ma più in dentro delle mura nuove.</p>
      <p>Il <span class="object" data-ref="">palazzo</span> oltre un bel cortile spianato di terreno per uso
         della cavalleria, o carri, e carrozze, che non facciano risuono, dalla parte verso
         la
         strada, e mezodì è la galleria a levante, la salla nel mezo,
         e sul'angulo della strada stanze per Sig.ri forestieri, l'angulo a Greco levante per
         le stanze di sua altezza, e sopra a queste quelle della Altezza della
         <span class="person">duchessa de Barri</span> sorella della Maestà del Re di
         Francia, et al lato a tramontana e sopra a
         giardini pur nel secondo piano le stanze del
         <span class="person">duca de Barri</span>, suo maggior figliuolo, congiunte a quelle
         della moglie. Sotto a quelle sono le stanze di Mons.or Ill.mo Cardinale ... secondo
         genito, il quale patisce assai la gotta. E qui acanto sono le stanze dell'Ill.mo
         Sig.or <span class="person">conte de Vademonte</span>, generale delle gente oltramontane per
         la Ser.ma Sig.a di <a href="/index/indexlieu/Venise.html" class="place" data-ref="#Venise">Venezia</a>; ma questi appartamenti tirano allo
         in là e sopra a giardini, i quali si estendono sino alle mura, lasciando solo una
         strada coperta de sei piedi, et alta un huomo e mezo per dove vanno liberamente le
         sentinelle giorno e notte.</p>
      <p>Alla parte di Ponente sono poi le stanze, concesse all'Ill.mo Sig.or Ambas.or e piu
         là di capo alla galleria è una buona sala dove mangiano i gentilhuomini, et ancor
         io
         per ordinario; oltre alla quale è una sala in volta e depinta, che per ordinario
         serve per guardarobba, co' cassoni intorno, ma però al tempo opportuno serve anco
         per
         far barriere e feste: ella è lunga 112 piedi larga quaranta, e sotto volta leggiera
         circa 34.</p>
      <footer>
         <hr>
         <p>Edition numérique par , .</p>
      </footer><script>
                            // Charger et insérer le header
                            fetch("/header.html")
                            .then(response => response.text())
                            .then(html => {
                            document.getElementById("header").innerHTML = html;
                            })
                            .catch(err => console.error("Erreur de chargement du header :", err));
                        </script></body>
</html>