<!DOCTYPE HTML>
<html xmlns:math="http://www.w3.org/2005/xpath-functions/math" xmlns:xs="http://www.w3.org/2001/XMLSchema">
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <title>Vita, II, XLI</title>
      <link rel="stylesheet" type="text/css" href="../../style.css">
   </head>
   <body>
      <div id="header"></div>
      <h1>Vita, II, XLI</h1>
      <p><a href="sommaire.html">Revenir au sommaire</a></p>
      <h2>Chapitre XLI</h2>
      <p> Intanto con gran sollecitudine io fini’ il bel <span class="object" data-ref="">Giove
            d’argento</span>, insieme con la sua basa dorata, la quale io avevo posta
         sopra uno zocco di legno, che appariva poco; e in detto zocco di legno avevo commesso
         quattro pallottole di legno forte, le quali istavano piú che mezze nascoste nelle
         lor
         casse, in foggia di noce di balestre.</p>
      <p> Eran queste cose tanto gentilmente ordinate, che un piccol fanciullo facilmente per
         tutti i versi sanza una fatica al mondo, mandava innanzi e indietro e volgeva la
         ditta statua di Giove. Avendola assettata a mio modo, me ne andai con essa a
         <a href="/index/indexlieu/Fontainebleau.html" class="place" data-ref="#Fontainebleau">Fontana Beliò</a>, dove era il <a href="/index/indexpersonne/FrancoisIer.html" class="person" data-ref="#FrancoisIer">Re</a>.</p>
      <p>In questo tempo il sopra ditto <a href="/index/indexpersonne/Primatice.html" class="person" data-ref="#Primatice">Bologna</a> aveva portato di
         <a href="/index/indexlieu/Rome.html" class="place" data-ref="#Rome">Roma</a> le sopra ditte statue, e l’aveva con gran
         sollecitudine fatte gittare di bronzo. Io che non sapevo nulla di questo, sí perché
         lui aveva fatto questa sua faccenda molto segretamente, e perché <a href="/index/indexlieu/Fontainebleau.html" class="place" data-ref="#Fontainebleau">Fontana
            Beliò</a> è discosto da <a href="/index/indexlieu/Paris.html" class="place" data-ref="#Paris">Parigi</a> piú di quaranta
         miglia; però non avevo potuto sapere niente.</p>
      <p>Faccendo intendere al <a href="/index/indexpersonne/FrancoisIer.html" class="person" data-ref="#FrancoisIer">Re</a> dove voleva che io ponessi il Giove,
         essendo alla presenza <a href="/index/indexpersonne/AnneDePisseleu.html" class="person" data-ref="#AnneDePisseleu">Madama di Tampes</a>, disse al Re che non
         v’era luogo piú a proposito dove metterlo che nella sua bella
         <span class="object" data-ref="">galleria</span>. Questo si era, come noi diremmo in
         <a href="/index/indexlieu/Toscane.html" class="place" data-ref="#Toscane">Toscana</a>, una loggia, o sí veramente uno androne: piú presto
         androne si potria chiamare, perché loggia noi chiamiamo quelle stanze che sono aperte
         da una parte. Era questa stanza lunga molto piú di cento passi andanti, ed era ornata
         e ricchissima di pitture di mano di quel mirabile <a href="/index/indexpersonne/RossoFiorentino.html" class="person" data-ref="#RossoFiorentino">Rosso</a>, nostro
         fiorentino; e infra le pitture era accomodato moltissime parte di scultura, alcune
         tonde, altre di basso rilievo: era di larghezza di passi andanti dodici in circa.
         </p>
      <p>Il sopra ditto <a href="/index/indexpersonne/Primatice.html" class="person" data-ref="#Primatice">Bologna</a> aveva condotto in questa ditta galleria tutte le sopra ditte
         opere antiche, fatte di bronzo e benissimo condotte, e l’aveva poste con bellissimo
         ordine, elevate in su le sue base; e sí come di sopra ho ditto, queste erano le piú
         belle cose tratte da quelle antiche di <a href="/index/indexlieu/Rome.html" class="place" data-ref="#Rome">Roma</a>. </p>
      <p>In questa ditta istanza io condussi il mio Giove; e quando viddi quel grande
         apparecchio, tutto fatto a arte, io da per me dissi: </p>
      <p>- Questo si è come passare in fra le picche. Ora Idio mi aiuti. </p>
      <p>Messolo al suo luogo e, quanto io potetti, benissimo acconcio, aspettai quel gran
         Re
         che venissi. </p>
      <p>Aveva il ditto Giove innella sua mano destra accomodato il suo fúlgore in attitudine
         di volerlo trarre, e nella sinistra gli avevo accomodato il Mondo. Infra le fiamme
         avevo con molta destrezza commisso un pezzo d’una torcia bianca. </p>
      <p>E perché <a href="/index/indexpersonne/AnneDePisseleu.html" class="person" data-ref="#AnneDePisseleu">Madama di Tampes</a> aveva trattenuto il Re insino a notte
         per fare uno de’ duo mali, o che lui non venissi o sí veramente che l’opera mia,
         causa della notte, si mostrassi manco bella; e come Idio promette a quelle creature
         che hanno fede in lui, ne avvenne tutto il contrario; perché veduto fattosi notte,
         io
         accesi la ditta torcia che era in mano al Giove; e per essere alquanto elevata sopra
         la testa del ditto Giove, cadevano i lumi di sopra e facevano molto piú bel vedere,
         che di dí non arien fatto. Comparse il ditto Re insieme con la sua Madama di Tampes,
         col <a href="/index/indexpersonne/HenriII.html" class="person" data-ref="#HenriII">Dalfino</a> suo figliuolo e con la <a href="/index/indexpersonne/CatherineDeMedicis.html" class="person" data-ref="#CatherineDeMedicis">Dalfina</a>,
         oggi re, con il <a href="/index/indexpersonne/HenriIIDeNavarre.html" class="person" data-ref="#HenriIIDeNavarre">re di Navarra</a> suo cognato, con <a href="/index/indexpersonne/MargueriteDeFrance.html" class="person" data-ref="#MargueriteDeFrance">madama
            Margherita</a> sua figliuola, e parecchi altri gran signori, i quali erano
         instruiti a posta da <a href="/index/indexpersonne/AnneDePisseleu.html" class="person" data-ref="#AnneDePisseleu">Madama di Tampes</a> per dire contro a di
         me.</p>
      <p>Veduto entrare il Re, feci ispignere innanzi da quel mio garzone già ditto,
         <span class="person">Ascanio</span>, che pianamente moveva il bel Giove incontro al Re: e
         perché ancora io fatto con un poco d’arte, quel poco del moto che si dava alla ditta
         figura, per essere assai ben fatta, la faceva parer viva; e lasciatomi alquanto le
         ditte figure antiche indietro, detti prima gran piacere, agli occhi, della opera mia.
         Subito disse il Re:</p>
      <p>- Questa è molto piú bella cosa che mai per nessuno uomo si sia veduta, e io, che
         pur
         me ne diletto e ’ntendo, non n’arei immaginato la centesima parte. </p>
      <p>Quei Signori, che avevano a dire contr’a di me, pareva che non si potessino saziare
         di lodare la ditta opera. <a href="/index/indexpersonne/AnneDePisseleu.html" class="person" data-ref="#AnneDePisseleu">Madama di Tampes</a> arditamente disse: </p>
      <p>- Ben pare che voi non abbiate occhi. Non vedete voi quante belle figure di bronzo
         antiche son poste piú là, innelle quali consiste la vera virtú di quest’arte, e non
         in queste baiate moderne? </p>
      <p>Allora il Re si mosse, e gli altri seco; e dato una occhiata alle ditte figure, e
         quelle, per esser lor porto i lumi inferiori, non si mostravano punto bene; a questo
         il Re disse:</p>
      <p>- Chi ha voluto disfavorire questo uomo, gli ha fatto un gran favore; perché mediante
         queste mirabile figure si vede e cognosce questa sua da gran lunga esser piú bella
         e
         piú maravigliosa di quelle. Però è da fare un gran conto di
         <a href="/index/indexpersonne/BenvenutoCellini.html" class="person" data-ref="#BenvenutoCellini">Benvenuto</a>, che non tanto che l’opere sue restino al paragone
         dell’antiche, ancora quelle superano. </p>
      <p>A questo <a href="/index/indexpersonne/AnneDePisseleu.html" class="person" data-ref="#AnneDePisseleu">Madama di Tampes</a> disse che vedendo di dí tale opera, la non parrebbe l’un
         mille bella di quel che lei par di notte; ancora v’era da considerare, che io avevo
         messo un velo addosso alla ditta figura, per coprire gli errori. Questo si era un
         velo sottilissimo, che io avevo messo con bella grazia addosso al ditto Giove, perché
         gli accrescessi maestà: il quale a quelle parole io lo presi, alzandolo per di sotto,
         scoprendo quei bei membri genitali, e con un poco di dimostrata istizza tutto lo
         stracciai. </p>
      <p>Lei pensò che io gli avessi scoperto quella parte per proprio ischerno. Avvedutosi
         il
         Re di quello isdegno e io vinto dalla passione, volsi cominciare a parlare: subito
         il
         savio Re disse queste formate parole in sua lingua: </p>
      <p>- <a href="/index/indexpersonne/BenvenutoCellini.html" class="person" data-ref="#BenvenutoCellini">Benvenuto</a>, io ti taglio la parola; sí che sta cheto, e arai
         piú tesoro che tu non desideri, l’un mille -.</p>
      <p> Non possendo io parlare, con gran passione mi scontorcevo: causa che lei piú
         sdegnosa brontolava; e il <a href="/index/indexpersonne/FrancoisIer.html" class="person" data-ref="#FrancoisIer">Re</a>, piú presto assai di quel che gli arebbe fatto, si
         partí, dicendo forte, per darmi animo, aver cavato di <a href="/index/indexlieu/Italie.html" class="place" data-ref="#Italie">Italia</a>
         il maggior uomo che nascessi mai, pieno di tante professione.</p>
      <footer>
         <hr>
         <p>Edition numérique par Arterm, 2025.</p>
      </footer><script>
                            // Charger et insérer le header
                            fetch("/header.html")
                            .then(response => response.text())
                            .then(html => {
                            document.getElementById("header").innerHTML = html;
                            })
                            .catch(err => console.error("Erreur de chargement du header :", err));
                        </script></body>
</html>